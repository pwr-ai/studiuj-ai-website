---
widget: blank
widget_id: studia_ai
headless: true
weight: 14
title: Kierunek Sztuczna Inteligencja
subtitle: ""
design:
  columns: "1"
---
## Dlaczego sztuczna inteligencja?

* dlatego, że metody i technologia sztucznej inteligencji pozwalają poprawiać wydajność i produktywność 
* przez stosowanie metod analitycznych i eksploracyjnych nadaje sens danym, których skala wykracza poza możliwości interpretacji przez człowieka
* zastosowanie metod sztucznej inteligencji nie jest obwarowane dziedzinowo i może adresować zarówno potrzeby społeczne, jak i gospodarcze
* zgodnie z raportem [Gartner Hype Cycle for Emerging Technologies](https://www.gartner.com/smarterwithgartner/5-trends-drive-the-gartner-hype-cycle-for-emerging-technologies-2020/) dziesięć na trzydzieści najbardziej rozwijających się nowych technologii na świecie jest wprost sztuczną inteligencją, a większość pozostałych jest z nią związana
* jest nieodzowną przyszłością przemysłu i w ślad za nim idącego sektora usług, w tym społecznych 
* sztuczna inteligecja niesie wartość dla prawie każdej branży i firmy oraz każdego wydziału w firmie 
* międzynarodowy, krajowy i regionalny rynek pracy odzwierciedla wysokie zainteresowanie w zatrudnianiu wyspecjalizowanych absolwentów kierunku sztucznej inteligencji
* wysokie zarobki

## Założenia kierunku

Kształcenie na specjalności Sztuczna Inteligencja trwa 3 semestry i kończy się uzyskaniem tytułu zawodowego magistra inżyniera. Studia składają się łącznie z 1080 godzin zajęć teoretycznych i praktycznych. Zajęcia podzielone będą na przedmioty obowiązkowe i wybieralne. Przedmioty obowiązkowe podniosą Twoje kompetencji i umiejętności w podstawowych obszarach Sztucznej Inteligencji (np. uczenie głębokie, ucznie maszynowe, optymalizacja, NLP). Zajęcia wybieralne wyspecjalizują wiedzę i umiejętności w problemach i zastosowaniach sztucznej inteligencji (np. analiza mediów cyfrowych, analiza sieci złożonych, analiza dźwięku, analiza obrazów i wideo, informatyka afektywna, systemy rekomendacyjne).

Sztuczna inteligencja @ PWr to unikatowe w skali uczelni polskich zajęcia z analizy mediów cyfrowych, uczenia reprezentacji i lingwistyki komputerowej. 

Podczas studiowania Sztucznej Inteligencji będziesz miał do wyboru trzy różne ścieżki rozwoju:
- Startupy - już w czasie studiowania będziesz mógł budować technologię dla swojej przyszłej firmy (np. podczas trzech semestrów kursu Projekt naukowo-wdrożeniowy )
- Doktoraty - już od pierwszego semestru Twoje zainteresowania naukowe mogą zamienić się w regularny projekt badawczy z publikacjami i dodatkowym finansowaniem 
- Praca w działach badawczych i rozwojowych firm - po studiach z powodzeniem będziesz mógł pracować dla największych


## Projekt AI TECH

Politechnika Wrocławska, wspólnie z 4 innymi uczelniami wyższymi z Polski, przystąpiła do realizacji projektu AI TECH (https://www.gov.pl/web/cyfryzacja/bedziemy-ksztalcic-najlepszych-specjalistow-cyfrowej-gospodarki) - Akademia Innowacyjnych Zastosowań Technologii Cyfrowych.
Celem głównym tego projektu jest stworzenie modelu systemowego kształcenia wysokiej klasy specjalistów w zakresie sztucznej inteligencji, uczenia maszynowego oraz cyberbezpieczeństwa. 
Projekt finansowany jest ze środków Programu Operacyjnego Polska Cyfrowa na lata 2014-2020 (działanie 3.2: Innowacyjne rozwiązania na rzecz aktywizacji cyfrowej, III oś priorytetowa: cyfrowe kompetencje społeczeństwa).

Projekt dla każdego studenta sfinansuje:

* wyjazdy na konferencje
* wizyty studyjne (zakładamy możliwość wizyt studyjnych – np. w Dolinie Krzemowej u liderów w branży IT: Google, NVidia, Intel)
* projekty naukowo-wdrożeniowe
* tutoring
* udział w szkole letniej
* grant na moc obliczeniową w chmurze (CPU, GPU) do realizacji projektu naukowo-wdrożeniowego 

![Alt](AITECH_logotypy.jpg "AITECH_logo")
