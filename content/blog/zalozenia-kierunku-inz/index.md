---
title: Założenia kierunku - studia inżynierskie
date: "2024-01-16"
type: "widget_page"
---

Podstawowe informacje, założenia i nasza wizja kierunku inżynierskiego.

<!--more-->

Kształcenie na kierunku Sztuczna Inteligencja trwa 7 semestrów i kończy się uzyskaniem tytułu zawodowego inżyniera. Studia składają się łącznie z 2500 godzin zajęć teoretycznych i praktycznych. Zajęcia podzielone będą na przedmioty obowiązkowe i wybieralne. Przedmioty obowiązkowe zapewnią Ci solidne podstawy matematyczne oraz informatyczne, a także wprowadzą w kluczowe obszary Sztucznej Inteligencji (np. podstawy uczenia maszynowego, programowanie dla AI, statystyka i analiza danych). Zajęcia wybieralne pozwolą Ci zgłębić wybrane zastosowania sztucznej inteligencji (np. podstawy widzenia komputerowego, wprowadzenie do przetwarzania języka naturalnego, systemy ekspertowe, robotyka).

Sztuczna inteligencja @ PWr to unikatowy program łączący solidne podstawy informatyczne z praktycznym podejściem do najnowszych technologii AI.

Podczas studiowania Sztucznej Inteligencji będziesz miał do wyboru trzy różne ścieżki rozwoju:
- Praktyka zawodowa - zdobędziesz kompetencje pozwalające na rozpoczęcie kariery jako inżynier AI w wiodących firmach technologicznych
- Kontynuacja nauki - solidne podstawy pozwolą Ci kontynuować edukację na studiach magisterskich, pogłębiając swoją specjalizację
- Własne projekty - w ramach projektów zespołowych i pracy inżynierskiej będziesz mógł rozwijać własne pomysły z wykorzystaniem sztucznej inteligencji 